---
layout: post
title:  PHP چیست؟
date:   2016-04-02 18:13:36 +0430
categories: PHP

---


 مخفف PHypertext Preprocessor یک زبان قدرتمند ( Cross-Platform , Html embeded ) برای ساخت وب سایت های پویا و داینامیک است .  یک زبان سمت سرور که اسکریپت های آن بر روی سرور اجرا می شود . با استفاده از زبان php ، شما می توانید سایت ها و پورتال های بزرگ سازمانی را با قدرت طراحی و برنامه نویسی کنید . php در نسخه های مختلفی به بازار عرضه شد که در حال حاضر نسخه ۵ آن توسط توسعه دهندگان php به کاربران و برنامه نویسان ارائه شده است . با آمدن php 5 تحول جدیدی در php ایجاد شد به صورتی که Microsoft سازنده زبان Asp بار دیگر از رقیب خود یعنی php عقب افتاد.

سمت سرور یا server side بدین معنی است که دستورات بر روی سرور اجرا می شود و کاربر نمی تواند در آن دخیل باشد . یک سرویس دهنده در حقیقت یک کامپیوتر مخصوص می باشد که صفحات وب در آنجا نگهداری می شوند و از آنجا به مرورگر وب کاربران منتقل می شوند. (مثال : زبان php)

سمت مشتری یا  client side بدین معنی است که دستورات بر روی مرورگر اجرا می شود و کاربر می تواند در آن دخالت کند .  (مثال : زبان جاوااسکریپت)

منظور از Cross-Platform بودن این زبان این است که بروی هر سیستم و با هر سیستم عاملی از قبیل Unix, Windows NT,  Macintosh, Os/2  اجرا میشوند. توجه کنید که منظور از سیستم عامل، سیستم عامل هایی می باشند که بر روی سرویس دهنده نصب می شوند . PHP نه تنها قابلیت اجرا بر روی هر سیستم عاملی را دارا می باشد بلکه برای منتقل کردن برنامه های آن از یک سیستم عامل به سیستم عامل دیگر احتیاج بــه تغییرات اندکی خواهید داشت و حتی در بعضی از موارد بدون احتیاج به هیچ تغییری می توانید یک برنامه به زبان php را از یک سیستم عامل به سیستم عامل دیگر منتقل کنید.

منظور از Html embeded بودن PHP این است که دستورات این زبان در بین کدهای html  قرار می گیرند. بنابراین برنامه نویسی به زبان PHP کمی پیچیده تر از برنامه نویسی به زبان Html به حساب می آید.

---

## **PHP با چه پایگاه داده هایی کار می کند؟** ##

پایگاه داده هایی که جهت ذخیره سازی و بازیابی اطلاعات در زبان php استفاده می شود ، MySql , Oracle , Sybase , Solid , PostgreSQL , Generic ODBC است که معروف ترین و پرکاربردترین انها MySql است .


---

## **یک فایل  PHP چیست؟** ##

فایل های php می توانند حاوی متن ، تگ های HTML و اسکریپت ها باشند ، کاربر در هنگام اجرای اسکریپت نمی تواند کدهای php را مشاهده کند و تنها تگ های HTML را مشاهده می کند ، بدین معنی که کدهای php روی سرور تفسیر میشوند و خروجی html و یا خروجی های دیگری تولید میکند که توسط کاربر قابل مشاهده است.